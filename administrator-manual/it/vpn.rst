===
VPN
===

Una :index:`VPN` (Virtual Private Network) consente di instaurare un collegamento sicuro
e cifrato fra due o più sistemi utilizzando una rete pubblica come Internet.

Il sistema supporta due tipi di VPN:

1. :index:`roadwarrior`: collegamento di un terminale remoto alla rete interna

2. :index:`net2net` o :index:`tunnel`: collegamento di due reti remote


OpenVPN
=======

OpenVPN consente di creare facilmente collegamenti VPN, 
porta con sé numerosi vantaggi tra cui:

* Disponibilità di client per vari sistemi operativi: Windows, Linux, Apple, Android, iOS
* Attraversamento NAT multipli, ovvero non è necessario un IP statico dedicato al firewall
* Elevata robustezza
* Semplicità di configurazione


Roadwarrior
-----------

Il server OpenVPN in modalità roadwarrior consente il collegamento di client multipli. 

I metodi di autenticazione supportati sono:

* utente di sistema e password 
* certificato
* utente di sistema, password e certificato

Il server può operare in due modalità: :index:`routed` o :index:`bridged`.
Si consiglia di scegliere la modalità bridged solo se il tunnel deve trasportare traffico non-IP.

Per consentire ad un client di stabilire una VPN:

1. Creare un nuovo account: è consigliato creare un account VPN dedicato
   che utilizzi un certificato. In questo modo non è necessario creare un utente
   di sistema per garantire l'accesso VPN.
   E' invece obbligatorio scegliere un account di sistema se si desidera utilizzare
   l'autenticazione basta su nome utente e password.

2. Scaricare il file che contiene la configurazione e i certificati.

3. Importare il file all'interno del client ed avviare la VPN.


Tunnel (net2net)
----------------

Il collegamento OpenVPN net2net prevede che uno dei server coinvolti
venga eletto come master, mentre tutti gli altri sono considerati slave (client).

I passi da eseguire sul server master sono:

* Abilitare il server roadwarrior
* Creare un account solo VPN per ciascun slave che dovrà collegarsi
* Durante la creazione dell'account ricordarsi di specificare la rete remota
  configurata dietro allo slave

I passi da eseguire sugli slave sono:

* Creare un client dalla pagina :guilabel:`Client` specificando i dati di collegamento al server master
* Copiare e incollare il contenuto dei certificati scaricati dalla pagina
  di configurazione del master

IPsec
=====

Il protocollo :index:`IPsec` (IP Security) è solitamente utilizzato per la creazione di tunnel con apparati di altri produttori.

Roadwarrior (L2TP)
------------------

:index:`L2TP` è considerato il sostituto di PPTP ormai ritenuto insicuro.
Molti dispositivi includono il supporto nativo per questo protocollo ma non tutte
le implementazioni sono compatibili fra loro.

I metodi di autenticazione supportati sono:

* utente di sistema, password e certificato
* chiave condivisa segreta (PSK)

Per consentire ad un client di stabilire una VPN:

1. Configurare il server come PDC (Primary Domain Controller) dalla pagina :guilabel:`Rete Windows`.

2. Creare un nuovo account di sistema.

3. Scaricare il file che contiene i certificati.

4. Importare i certificati del client e della CA (Certification Authority) all'interno del client.

5. Procedere alla configurazione con i dati di collegamento al server ed avviare la VPN.

.. note::
   Si consiglia di utilizzare L2TP se e solo se sul dispositivo
   da collegare non è possibile installare il client OpenVPN.

Tunnel (net2net)
----------------

IPsec è estremamente affidabile e compatibili con numerosi apparati.
Di fatto, è una scelta obbligata quando si devono creare collegamenti net2net
fra firewall di produttori diversi.

A differenza della configurazione OpenVPN, in un tunnel IPsec i firewall sono considerati come pari (peer),
per tanto le configurazioni sono speculari.

Se si sta creando una rete net2net fra due |product|, dati il firewall A e B:

1. Configurare il server A specificando l'indirizzo del server remoto B e la rete LAN remota. 
   Se il campo :guilabel:`IP remoto` ha il valore speciale ``%any``, il server attende l'inizio della
   connessione dall'altro estremo del tunnel.

2. Configurare il secondo firewall B in modo completamente speculare inserendo come indirizzo e rete remota
   quelle relative al server A. L'uso del valore speciale ``%any`` è consentito solo in una delle due 
   estremità del tunnel.

Se un'interfaccia è dietro un NAT, i valori per i campi
:guilabel:`Identificatore locale` e :guilabel:`Identificatore remoto`
devono essere impostati a dei nomi a scelta con prefisso ``@``.
Comunemente vengono scelti i nomi delle località dove sono ubicati i
server, come la nazione o il nome della città.

